Almanaccu di A Muvra per 1932
L’Almanaccu si prisenta
Da Bonifaziu a Giraglia,
Cume d’Ajacciu a Bastia,
Un' grand' ventu di battaglia
Si sparghie per ogni via :
Cosa sò tutti 'ssi mughj
'Nd’i quartieri e 'nd’i carrughj ?
A li giurnali, le jente
Dumandanu spiegazione ;
Unu dice a chi u vol' sente,
Ch'è nata a rivuluzione ;
L'altru mughia chi la pesta
Ha messu i duttori in festa.
Ghiente di e pieve cursiste,
State a sente la miò voce ;
Nun sìate cusì triste,
Chi nun c'é cose feroce :
È la Muvra chi vi porta
Canzone per ogni porta.
Di la Muvra è l’Almanaccu,
Scrittu da penne nustrale ;
E leghièndulu, per Baccu !
Una risa generale
Ha da stintinnabbi a tutti,
A i puliti cume a i brutti.
Di fole e d'induvinelle
Ci n'è da carcà li treni ;
Di canti, per e zitelle,
Tutt’i fogli ne sò pieni ;
Per quelli ch’amanu i pienti,
C'è voceri cun lamenti.
Di strufette ci n'è un saccu ;
Nun si contanu i sturnelli ;
Vi prumettu un bellu sciaccu
Da fà trimà li puntelli.
E case le più diritte
Nun puderanu stà ritte.
Ci sò, per l'innamurati,
Dolce canzone amurose,
Tanti belli serinati
Per apre e finestre chiose,
Da fà scimì le zitelle
E rende jelose e stelle.
E cummedie prunicose
Empienu pagine intiere ;
E bocche un ponu stà chiose
Cun ste satare leggere :
Ghiente vane, pazze o losce,
Elle s’hanu da cunosce.
Sta vola la puesia
Ha arruiatu i spinzoni :
Guai a la furfanterìa,
I falzi cu li bricconi !
Si l’amor propriu unn'è vanu,
Per sempre sparisceranu.
Leghjtelu tutti, o jente,
U vendimu a bon marcatu ;
Parecchj s'hanu da pente
Per uun'avellu cumpratu.
Per sbilligabbi, per Baccu !
Cumprateci st’Almannaccu.
Dumenicu Marfisi.
9
10
Almanaccu di A Muvra per 1932
L'Annata Cursista
1931 è appaghiatu, e l’arca di
u tempu u s’ha inghiuttitu per
l’eternu.
L’annu capulatu, cume tutti quelli chi li so’ vinuti innanzu dipoi u sciaguratu 1769,
ha bugatu i so’ trecentu sessanta cinque albori annant’a
e piaghe di Cursichella, allarghendule e stuzzichendule
sempre dipiù..
L'Imbarettata, più che mai,
ha fattu di versu e di manera
per chi tuttu andessi a' malavia
e chi u generale fughj-fughj
un lascessi fra l’onde mediterrannee, che un sciappale, nudu e desertu si, ma juvèvule
per pòneci i so' cannoni in
cima.
Per quessa — e ancu per facci onore !— ha messu in le file di i so' reggitori i dui capicocchia isulani, i quali, abbraccendusi e allisinghendusi
in Parigi, azzinganu quinci u
focu di a puliticaccia.
Questi, senza retta, hanu
imbarcatu, a destinazione di
tutt’e Francie gialle o nere,
a carne di a nostra carne, a
schere e taglioli di sergentelIi, di duganeri, di gendarmi, di
puliziotti, di guardia prighiò,
purghienduli a nomina firmata e registrata, dopu chi Mammapiera avìa pussutu spartessi u Regnu cu a zinzala chi
canta e acciacca jente.
Si capisce chi un tale andamentu ci abbia trovi pocu
mansi, cu grinfie, sanne.. e
corne pronte ; e si capisce dino' chi Quella abbia cercu a
facci minà di cùcculu in le
funtanelle.
Però, i magistrati esecutori,
malgradu l’ordini ricevuti —
o separazione di i puteri procclamata da a custituzione ! —
si sò dimustrati cusi scossuli
di sensu puliticu ch’elli ci hanu sulennemente rilasciatu un
preziosu ed eloquente brevettu di civismu — corsu s’intende — un incancellabile titulu
di curaggiu e d’indipendenza.
Ch’elli mediteghinu, l’omi
di roba e toga, chi certi judizj.
attempu ch’ell’imbruttanu a
bianchezza di l’ermellinu, facenu a prova di a purezza e di
AImanaccu di A Muvra per 1932
u valore di quelli a qual’ell’avarìanu vulsutu toglie l’onore.
Per altrò, Falcina ha datu
ajutu a i calpestatori di l’anima corsa. Paulu Graziani,
quellu chi Petru Rocca ha,
chiamatu "u più schiettu figliolu di Cirnu e u so' più sodu puntellu" e statu chiamatu da Quellu quassù, e cun ellu dino' è partutu Paoli di Tagliu, u pueta chi cuntribuì a
destà, cu i singhiozzi di u so'
Lamentu di u Castagnu, u nostru populu allupiatu da a miseria e da l’ingannu.
Ma, gattivera, inghiustizie
e disgrazie unn’hanu pussudu tiracci fora di a strada chinoi seguitemu da ondici anni.
A nostra Muvra, cume sempre, ha fattu a intisgera.
A nostra casa editrice un s’è
fiaccata di stampà, malgradu
a crisi generale chi l’ha un pocu inziccata.
Fra e produzione di l’annu
scorsu, ci vole ad ammintà in
primu logu u secondu volume.
di L'Anthologie des Ecrivains
Corses, (XIXe seculu e epuca
cuntempuranea) libru di guasi 500 pagine illustrate, duvutu a u sapere di u fratellu di
fede Yvia-Croce.
A Cullana di u Teatru dialettale di A Muvra s'è accresciuta di duie opere. In una :
Elezioni, u nostru Marcellu.
Allessandri di Chidazzu biota
in piazza publica l’immundizie di a pulitica di i "clans" ; in
l’altra : Cunsigli di ziu Petru.
Dumenicu Marfisi si dimostra
creatore di gioia cu e so' scene
scritte in un stile facile e piacevule.
D’istatina, molte rappresentazione hanu divertitu e pupulazione in varj paesi, pe' u
prò di u nostru bellu dialettu
e di a morale. San Petru di
Venacu, a Casanova, Corti,
hanu acclamatu a truppa di u
Sampetracciu in le recite di l
Successi di Natale Zuccone e
di Arcanghiula.
In Sarrola e Ucciani, ste duie
cummedie di Notini, a so' Pulitica, e Raffaellu Vole Moghie
di Marfisi sò state accolte cu
meritati applausi.
Un ci scurdemu di mintuà
fra e pubblicazione esciute da
la Stamperia di A Muvra :
L'Almanaccu di a Baretta
Misgia, lunariu populare, lettu in tutt’i paisoli e fin’a i
stazzili i più landani.
1932 viderà svòlgesi a Cruciata cursista, qualvoglia ella
sìa l’ostruzione. A nostr'attività, in lu campu spirituale
cume in quellu di l’azione, pruseguerà cu l’andamentu chi
deve mantene salda a duttrina.
e purtà, senza inciampu, a
speranza chi ci unisce : ad asgiu e senza fiacchezza.
Pasquale Manfredi.
